# Examensgrupparbete - Catching Ghosts

## Introduktion
Våren nalkas och det börjar bli ljusare ute. Men innan vi helt kan räkna hem våren i och med ljusets ankomst har ni, våra alldeles egna Ghostbusters, kallats in för att fånga in de sista spökena som fortfarande närs av vinterns mörka anlete.

## Instruktioner

### Uppgift
Ni skall använda er av de kunskaper som ni hittills förskaffat er, för att bygga ett spel som helt enkelt går ut på att fånga spöken. Vid ankomst till sidan ställs användaren inför ett inloggningsformulär, och det är först vid lyckad inloggning som spelet startar. Vid spelstart skall ni ladda upp ett slumpat antal spöken (mellan 10-15 stycken) på skärmen.

För att fånga ett spöke behöver användaren föra muspekaren över spöket, och fångade spöken ersätts därefter av ett nät. Om användaren sedan i sin jakt på nästa spöke råkar komma åt ett nät med muspekaren, så smiter det fångade spöket och kommer upp på skärmen igen. 

När alla spöken är infångade tas alla bilder bort från skärmen, och inloggningsformuläret laddas återigen upp med ett vinstmeddelande.

Exempel på hur spelet kan se ut [hittar ni här](https://drive.google.com/file/d/1Jpc_zNKItL6O6IfX44xjVdQTfOLjdATm/view?usp=sharing)

### Krav
För att få godkänt...
* ...får ni endast använda er av de filer som ligger i detta repo (index.html, style.css, script.js, users.js, oGameData.js)
* ...får ni inte använda er av globala variabler. 
* ...skall ni använda er av fel/undantagshantering för inloggningen
* ...skall ni kontrollera att användaren finns i "databasen", och att användaren inte är rädd för spöken
* ...får ni INTE skriva någon JavaScript i er index.html
* ...måste all kod vara skriven inuti funktioner alternativt ert globala objekt oGameData
* ...måste ni arbeta med brancher. I slutet av projektet måste varje person ha skapat, pushat och mergat (pull request) en branch
  * Er main-branch får bara innehålla den färdiga versionen av spelet
  * Er dev-branch får bara innehålla färdiga funktioner
  * Era feature-brancher är de brancher ni programmerar i, när en feature är färdig pushar ni till Github och mergar till dev

### Gruppkontrakt
Innan ni sätter er ner och börjar arbeta MÅSTE ni skriva ett gruppkontrakt som skickas till mig per mail (jesper.nyberg@zocom.se). Instruktioner för gruppkontraktet [hittar ni här](https://docs.google.com/document/d/1DpGKbG18wz1c-sMUJqIZ0qB6L7GedNwO/edit). Precis som i förra kursen behöver ni endast svara på frågorna, samt lägga till egna frågor om ni kommer på något relevant. 

### Inlämning
Inlämning skre senast kl 23:59, torsdagen den 8 februari på Azomo. Varje gruppmedlem lämnar separat in en länk till ert gemensamma repo.

### Examination
Examination sker i form av ett obligatoriskt kodseminarium som kommer att hållas fredagen den 9 februari via Zoom. Detta är en obligatorisk övning där ni kommer att få sitta med personer från andra grupper och diskutera, samt svara på frågor om er kod. Jag sitter med och modererar samtalet."# Magic-Scientists" 
